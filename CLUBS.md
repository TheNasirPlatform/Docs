# کلاب‌ها

## انجمن علمی علوم کامپیوتر دانشگاه صنعتی خواجه نصیرالدین طوسی

### بهار 1403

---

## فهرست

1. مقدمه
2. اهداف
3. معرفی تیم کلاب‌ها
4. کلاب‌های فعلی و آینده
5. انواع پروژه‌ها
6. پروسه انجام پروژه‌ها
7. پشتیبانی و توسعه‌دهنده اصلی پلتفرم نصیر
8. تاریخچه فعالیت‌ها

---

## مقدمه

طبق تعریف، کلمه "کلاب" به معنی گروهی از افراد با علایق و اهداف نسبتاً مشترک است که کنار هم جمع می‌شوند تا در کنار یکدیگر به موضوعی خاص بپردازند و برای دستیابی به آن اهداف مشترک تلاش نمایند.

منظور ما از کلمه کلاب هم همین است. به‌طور خاص‌تر، کلاب‌های برنامه‌نویسی انجمن علمی، محیط‌های مجازی بر بستر شبکه‌های مجازی و پلتفرم‌های source control و forum‌های آنلاین هستند که دانشجویان و علاقه‌مندان در حوزه‌های مختلف علوم کامپیوتر گرد هم می‌آیند و به یادگیری و کار عملی در حوزه مربوطه می‌پردازند.

به طور خلاصه، فعالیت اصلی‌ای که در کلاب‌های برنامه‌نویسی انجام می‌شود، کار گروهی بر روی پروژه‌های متنوع و جدید است که امروزه در صنعت مورد استفاده قرار می‌گیرد و به زبانی دیگر اعضا کلاب‌ها با مسائل روز دنیا آشنا می‌شوند و در کنار یکدیگر به حل آن مسائل می‌پردازند.

در کلاب‌های برنامه‌نویسی به‌طور جانبی نیز:

- کارگاه‌ها و دوره‌های آموزشی مرتبط با آن حوزه برگزار می‌شود.
- تشکیل تیم به‌عنوان نماینده و شرکت در مسابقات مربوطه نیز از فعالیت‌های کلاب‌ها می‌باشد.
- همکاری‌های خارجی و معرفی اعضا به صاحبان صنایع نیز از اهداف کلاب‌ها است.

_عضویت در کلاب‌های برنامه‌نویسی برای کلیه دانشجویان فعال دانشگاه خواجه نصیر رایگان می‌باشد. فارغ‌التحصیلان و سایر اعضا به‌طور سالیانه باید مبلغی به‌عنوان حق عضویت به کلاب مربوطه پرداخت کنند._

---

## اهداف

اهداف اصلی کلاب‌ها:

- آشنایی اعضا کلاب با یکدیگر و ایجاد ارتباطات حرفه‌ای در حوزه مربوطه
- تقویت مهارت‌های تخصصی اعضا
- تقویت رزومه کاری اعضا
- تقویت مهارت‌های نرم و کار تیمی

---

## تیم اجرایی کلاب‌ها

تیم اجرایی، گروهی افراد هستند که مسئولیت مدیریت و توسعه کلاب‌ها را دارند. ساختار تیم به صورت زیر است:

- **نماینده گروه (عضو انجمن علمی)**
- **منشی و مسئول تدارکات گروه (عضو انجمن علمی)**
- **مسئولین هر کلاب (پرزیدنت‌ها)**
- **منتور‌های کلاب‌ها (مجریان طراحی و مدیریت پروژه‌ها)**

هر کدام از افراد وظایف و مسئولیت‌های عمومی زیر را دارند که بین همه اعضا مشترک است:

- همفکری و تحلیل سیاست‌های کلی کلاب‌ها در جلسات
- همفکری و طراحی پروژه‌های بین کلابی
- همکاری‌ها و ارتباطات خارجی

### نماینده

- **توضیح و شرط:** عضو شورای مرکزی انجمن علمی که مدیریت و نمایندگی کلاب‌ها را به عهده دارد.
- **مسئولیت‌ها:**
    - مانیتور کردن کار هر کلاب و کمک به انتخاب پروژه‌ها
        
    - صحبت با اساتید و صاحبان صنایع جهت هدایت تیم‌های برتر هر کلاب به سمت پروژه‌های مورد نیاز.
        
    - ارتباط مستقیم با منتورها و پرزیدنت‌های هر کلاب.
        
    - تهیه گزارش فعالیت‌های کلاب‌ها و ارائه آن به انجمن علمی.
        
    - حضور در سخنرانی‌ها و مراسمات به عنوان نماینده کلاب‌ها.
        
    - **سطح دسترسی در فضای مجازی و اکانت گیت‌هاب:** ADMIN
        

### مدیر اجرائی

- **توضیح و شرط:** عضو انجمن علمی که مسئولیت مدیریت اعضا و محیط‌های مجازی را دارد.
- **مسئولیت‌ها:**
    - مدیریت اعضا، اعم از ثبت، حذف و نگهداری اطلاعات اعضا
        
    - مدیریت محیط‌های مجازی مثل گروه‌های تلگرامی، سرورهای دیسکورد، ضبط و نگهداری گوگل‌میت‌ها، و مدیریت اکانت گیت‌هاب انجمن علمی
        
    - مانیتور کردن کار هر کلاب به طور مجزا و نظارت بر انتخاب و فرایند انجام پروژه
        
    - **سطح دسترسی در فضای مجازی و اکانت گیت‌هاب:** ADMIN
        

### پرزیدنت کلاب

- **توضیح و شرط:** یکی از منتورها که با رای همه منتور آن گروه مسئولیت مدیریت کلاب را بر عهده می‌گیرد.
- **مسئولیت‌ها:**
    - همکاری با سایر منتورها در طراحی پروژه‌ها
        
    - کمک به مدیریت گروه و ریپو مربوط به پروژه
        
    - مانیتور کردن فعالیت‌های اعضا و ثبت رتبه‌ها و امتیازها
        
    - فعالیت‌های تبلیغاتی کلاب
        
    - تولید محتوا با هماهنگی منتورها
        
    - **سطح دسترسی در فضای مجازی و اکانت گیت‌هاب:** فقط مدیریت گروه و ریپازیتوری مربوط به کلاب
        

### منتور

- **توضیح و شرط:** از اعضای اصلی هر کلاب که تجربه و سواد شخص توسط اکثریت منتورها تایید شود و حداقل در یکی از پروژه‌های اصلی با سطح اهمیت "critical" و سختی "بالاتر از متوسط" حضور داشته باشد.
    - هر فرد برای منتور شدن باید حداقل یکی از شرایط بالا را داشته باشد.
- **مسئولیت‌ها:**
    - طراحی پروژه
        
    - طراحی کلیت ویژگی‌ها و اهداف فنی پروژه
        
    - مشخص کردن سطح اهمیت و سطح سختی
        
    - مشخص کردن ابزارهای مورد نیاز
        
    - مدیریت و نظارت بر گروه داوطلب اجرای پروژه
        
    - راهنمایی علمی و فنی اعضا و معرفی رودمپ
        
    - جواب دادن به سوالات اعضا
        
    - **سطح دسترسی در فضای مجازی و اکانت گیت‌هاب:** فقط مدیریت ریپازیتوری پروژه‌ای که به منتور واگذار شده
        

---

## کلاب‌های فعلی

- Artificial Intelligence
- Blockchain
- Network & Security
- Web Development

## کلاب‌های پیشنهادی آینده

- IOT
- Embedded Systems
- Competitive Programming
- Game Development
- UI/UX

---

## انواع پروژه‌ها

### پروژه qualification

این نوع پروژه برای دانشجویان تازه‌کار در نظر گرفته شده که باید حداقل تعدادی از پروژه‌ها (n=3) را یا به صورت گروهی یا انفرادی انجام دهند و پروژه مورد پذیرش یکی از منتورها قرار بگیرد.

### پروژه main

پروژه اصلی پلتفرم نصیر که خود به پروژه‌های کوچک‌تر تقسیم می‌شود.

### مینی پروژه

مینی پروژه‌های مختلف که برگرفته از مشکلات زیرساختی آموزشی و صنفی دانشگاه است و به رفاه حال دانشجویان می‌پردازد.

### پروژه‌های خارجی

پروژه‌های بزرگ و کوچکی که از طرف اساتید دانشگاه یا صنعت معرفی می‌شود.

### اهمیت

پروژه‌ها در سه سطح (کم-متوسط-زیاد) تعریف می‌شوند و به اهمیت پروژه از نظر کیفیت توسعه اشاره دارد.

### سختی

پروژه‌ها در سه سطح (آسان-متوسط-سخت) تعریف می‌شوند و تجربه و دانش مورد نیاز برای انجام پروژه را نشان می‌دهند.

### توضیحات

باید ملزومات و ویژگی‌های مورد نیاز پروژه به صورت کامل و شفاف در قالب یک فایل PDF توضیح داده شود.

_تصویر نمونه از قالب معرفی پروژه_

---

## پروسه انجام پروژه‌ها

1. **تقسیم پروژه به پارت‌های کوچک‌تر**
    
    - پروژه (در صورت امکان) به پارت‌های مختلف تقسیم شود و در نهایت هر پارت باید توسط حداقل یک نفر انجام شود. هیچ مانعی وجود ندارد که دو نفر یا بیشتر از یک گروه روی یک پارت کار کنند ولی در نهایت باید کدها و ایده‌هایشان را ادغام کنند.
    - (مسئولیت: منتور)
2. **اعلامیه مخصوص داوطلبانی که می‌خواهند به صورت گروهی پروژه را انجام دهند**
    
    - (مسئولیت: منتور)
3. **گروه‌بندی دانشجویان**
    
    - در گروه‌بندی به یک سری نکات توجه شود:
        - تعداد داوطلبان پروژه
        - پروژه چند پارت دارد؟
    - (مسئولیت: منتور)
4. **شروع کار**
    
    - افراد هر گروه هر کدام پارت مورد نظر خود از پروژه را انتخاب می‌کنند و شروع به کار می‌کنند.
    - نکات:
        - ممکن است فردی بخواهد تمام پارت‌های پروژه را خودش تنها انجام دهد، ولی در انتها باید با هم‌گروهی‌هایش که روی آن پارت(های) مشترک کار کرده‌اند، همکاری کرده و کدهایشان را ادغام کنند.
        - ممکن است فردی فقط یک پارت از پروژه را انجام دهد، باز هم مانعی ندارد.
        - ممکن است تعدادی از پارت‌های پروژه روی زمین بمانند و کسی درخواست کار بر روی این پارت‌ها را نداشته باشد. برطرف کردن این مشکل بر عهده خود اعضای گروه است و هنرجویان باید خودشان برای بر عهده گرفتن آن پارت به توافق برسند.
    - (مسئولیت: دانشجویان)
5. **اتمام کار**
    
    - افراد گروه باید تا قبل از ددلاین مشخص شده پارت‌های پروژه را با هم ادغام کرده و مطمئن شوند پروژه به درستی پیاده شده است.
    - (مسئولیت: دانشجویان)
6. **فیدبک به اعضای گروه**
    
    - منتور مربوطه پروژه را یک بار به‌طور کلی ارزیابی کرده و فیدبک را به کل گروه می‌دهد و یک بار هم پارت به پارت بررسی می‌کند. در صورت وجود ایراد به فرد(افراد) مسئول آن پارت فیدبک می‌دهد.
    - (مسئولیت: منتور)

